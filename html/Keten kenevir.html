<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Keten-Kenevir Yetiştiriciliği</title>
    <link rel="stylesheet" href="keten keneveir.css">
</head>
<body class="sağ">
    
    <img src="KETEN-KENEVİR.jpg" alt="#" width="700px">
    <h1 class="renk">Keten Yetiştiriciliği</h1>
    <h2 class="renk">Keten Bitkisinin İklim İsteği</h2>
    <p>Bitkinin iklim istekleri, lif ya da yağ keteni oluşuna göre değişmektedir. Lif keteni tarımı, daha çok havadaki nispi nem oranı yüksek olan Karadeniz Bölgesi’nin kıyı kesimlerinde yapılmaktadır.

        Yağ ketenleri ise sıcak ve kurak şartlara daha iyi adapte olurlar. Bitkinin su tüketimi fazla olduğu için, kış öncesi veya erken ilkbaharda ekilmesi önemlidir. Erken ekilen ketenler -2 / -3 °C’ye kadar dayanabilir.Lif ketenleri kışa dayanıklı değildir, bu nedenle ilkbahar geç donlarından sonra ekilmeleri gerekir. Sıcaklığın 0 °C’nin altına düşmediği ya da kısa süreli kış donlarının görüldüğü bölgelerde kışlık olarak da yetiştirilebilir. Bitki, yetiştiricilik süresince yağışlı ve nemli havaları tercih eder.

        Lif keteninin su ihtiyacı, yağ keteninden daha fazladır. Özellikle Mayıs –  Haziran aylarında çok su istediği için bu aylarda yeterli  yağış alan bölgelerde rahatlıkla yetiştirilebilir.</p>

    <h2 class="renk">Keten Bitkisinin Toprak İsteği</h2>
    <p>Toprak isteği açısından fazla seçici bir bitki değildir. Genel anlamda nemli, sıcak, orta ağırlıkta, kumlu – killi ya da killi – kumlu topraklarda iyi gelişir. Fakat ağır killi veya kumlu, taşlı, balçık ve çok kireçli topraklarda keten tarımı tavsiye edilmez.</p>

    <h2 class="renk">Toprak Hazırlığı</h2>
    <p>Ekim yapılacak tarlada önce derin bir sürüm yapılır. Sonra diskaro, tırmık ve sürgü geçirilir ve güzel bir tohum yatağı oluşması sağlanır. Tohum çıkışlarının düzgün ve bir örnek olması için tarla kesekli bırakılmamalıdır.</p>

    <h2 class="renk">Ekim Zamanı </h2>
    <p>Lif keteni ilkbaharda, yağ keteni ise sonbaharda ekilir. Kışlık ketende ekimler, İç Anadolu Bölgesi için Ağustos sonundan Ekim ortasına kadar sürer. Sürenin uzun olması, bitkinin kışa tam anlamıyla pençeleşmiş ve köklenmiş olarak girmesini sağlamak içindir. Kışlık ekilmesi gereken çeşitler ilkbaharda ekilirse sapa kalkmazlar ve tohum vermezler. Bazı alternatif türler hem yazlık hem de kışlık olarak ekilebilmektedir. Yazlık ekim Mart ayında başlayıp, Nisan boyunca devam eder.</p>

    <h2 class="renk">Ekim Şekli</h2>
    <p>Ülkemizde genellikle serpme ekim yapılır. Ancak özellikle lif keteni üretimi için mibzerle sıraya ekim yapılmalıdır.  Ekimde sıra aralığı, lif keteni için 15 cm, yağ keteni için 20 cm olmalıdır. Sık ekim,  çapalamayı zorlaştırır. Lif keteninde ise sık ekim, dallanmayı önlemek ve uzun lif elde etmek için yapılır. Yağ keteninde ise seyrek ekim, dallanmayı sağlamak ve bol tohum üretmek için gereklidir.

        Ekimde dekar başına kullanılan tohum miktarı, tane büyüklüğüne göre değişir. Ülkemizde çoğunlukla 8 – 10 kg/da tohum kullanılır. Ekim derinliğinin 2 cm olması idealdir. Ekilen tohumlardan sağlanan 2/3 çıkış oranı  normal kabul edilmektedir.</p>

    <h2 class="renk">Ekim Nöbeti</h2>
    <p>Keten bitkisi,  toprağı fazla yormadığı için münavebede (ekim nöbeti) iyi bir ön bitkidir.  Fakat aynı araziye üst üste ekilmemelidir.Aynı tarlaya üst üste ekilmesi, keten yorgunluğuna yol açabilir.Keten yetiştiriciliği yapılan bölgelerde, aynı tarlaya 7 yıldan önce tekrar keten ekilmesi tavsiye edilmez.</p>
    
    <h2 class="renk">Sulama</h2>
    <p>Genellikle yetiştiricilik boyunca sulama yapılmaz. Ancak lif keteni tarımı yapılan kurak bölgelerde sulama yapılmalıdır. Lif ketenlerinin su ihtiyacının karşılanması için, erken ekim yapılabilir.  Yağışların yeterli olduğu bölgelerde sulama gerekmez. Kurak bölgelerde 1 – 2 kez sulama yapılabilir.</p>
    
    <h2 class="renk">Gübreleme</h2>
    <p>Keten topraktan çok az  besin maddesi kaldırır ve bu nedenle genellikle gübreleme yapılmaz. Fakat kaliteli lif ve tohum üretimi için gübreleme yapılabilir. Azot, lif kalitesini olumsuz etkiler. Bu sebeple azotlu gübreler münavebede ön bitkiye uygulanmalıdır. Fosfor ise hem tohum verimini hem de yağ oranını yükseltir. Gübrelemeye karar vermeden önce mutlaka toprak analizi yaptırılmalı ve analiz sonucuna göre bir gübreleme programı hazırlanmalıdır.  Genel olarak gübreleme aşağıda şekilde yapılmaktadır.</p>

    <h2 class="renk">Çapalama</h2>
    <p>Ülkemizde genellikle serpme ekim yapıldığı için çapalama yapılmaz. Ekim mibzerle yapıldıysa lif ketenlerinde 2 defa çapalama yapılmalıdır. 1. çapa bitkiler 10 cm olunca, 2.çapa ise 25 cm boylanınca yapılır. Bu sayede yabancı otlarla da  mücadele yapılmış olur. Çapalama, sıraya ekimlerde önemli bir verim artışı sağlar.</p>

    <h2 class="renk">Hasat Zamanı</h2>
    <p>Hasadın zamanı, tohum ve lif kalitesi bakımından çok önemlidir. Hasat bitkinin 4 farklı döneminde yapılabilir.</p>
    <p><b>Yeşil Olum Dönemi : </b>Bu dönemde bitkiler tamamıyla yeşildir. Çiçeklenme yeni başlamış, kapsüller oluşmuştur. Keten saplarından yumuşak ve ince  lifler elde etmek için, saplar henüz yeşilken hasat yapılır. Bu
        bitkilerin lif kalitesi yüksek, randımanı ve dayanıklılığı düşüktür. Bu dönemde yapılan hasat çok yaygın değildir. <br><b>Yeşil – Sarı Olum Dönemi :</b>Bu dönemde bitkinin alt yaprakları sararıp dökülmeye başlamış, kapsüller tamamen oluşmuş ve saplar sararmaya başlamıştır. Bu dönemdeki bitkilerin lif verimleri yüksek, tohumların yağ verimleri ise düşüktür. Lif ketenleri çoğunlukla bu dönemde hasat edilmektedir. <br><b>Tam (Sarı) Olum Dönemi : </b>Saplar tamamen sararmış, yaprakların bir kısmı dökülmüştür. Kapsüller olgunlaşmış, renkleri sararmış ve bir kısmı çatlamaya başlamıştır. Bu dönemde tohumlar olgunlaştıkları için tohum ve yağ verimi yüksektir. Hem lif hem de tohumlarından faydalanılmak istenen ketenler, bu dönemde hasat edilirler. <br><b>Ölü Olum Dönemi  :</b>Yapraklar tamamen dökülmüş, kapsüller çatlamış, sap ve kapsüllerin rengi esmerleşmiştir. Tohumların tamamı olgunlaşmıştır. Yağ verimi en yüksek seviyededir ancak lifler sertleştiği için lif kalitesi düşmüştür. Liflerin kopmaya karşı dayanıklılığı azalmıştır. Ülkemizde genellikle  bu dönemde hasat yapıldığı için lif kalitesi düşüktür. <br></p>

    <h2 class="renk">Hasat Şekli</h2>
    <p>Yağ ve lif keteni yetiştiriciliğinde hasat dönemleri farklı olduğu gibi hasat şekilleri de farklıdır. Hasat elle ya da makineyle  yapılır.

        Lif ketenlerinin hasadı genellikle kökleri ile beraber sökülerek yapılır.  Bu hasatta lifler demet halinde elle tutulur ve çekilerek kökleriyle beraber topraktan çıkarılır. Sonrasında saplar öbekler halinde tarlada dizilir. Lif ketenlerinin sap verimi 200 – 600 kg/da, lif verimi 20 – 100 kg/da, tohum verimi ise 20 – 60 kg/da arasında değişir.
        
        Yağ ketenleri bu yöntemden farklı olarak orak veya makineyle biçilerek de hasat edilebilir. Hasadı yapılan yağ ketenlerinin sapları demet yapılır ve ketenlerin iyice kurumaları sağlanır. Yağ ketenlerinde tohum verimi 60 – 230 kg/da arasında değişir, bununla birlikte ortalama verim 150 kg/da’dır.
        
        Makineyle hasat, ülkemizde pek uygulanmayan bir yöntemdir. Ancak keten üreten bazı ülkelerde makineli hasat yapılmaktadır.</p>

    <h1 class="renk">Kenevir Yetiştiriciliği</h1>
    <img src="kenevir harita.jpg" alt="#" width="500px">
    <p>Cannabaceae familyasına ait olan kenevir tek yıllık bitkiler kategorisinde bulunmaktadır. Tüm dünyada esrar yapımında kullanılıyor olması ülkemizde kenevir yetiştiriciliği yapılmasının yasaklanmasına sebep olmuştur.

        Kenevir esrarın dışında birçok endüstriyel kuruluş tarafından kullanılır. Sürekli olarak kullandığımız birçok ürünün üretiminde kenevire ihtiyaç duyulmaktadır. Bu sebeple de ülkemizde kenevir yetiştiriciliği kontrollü olarak belirli illerimizde tekrardan başlatılmıştır.
        
        Ülkemizde 19 farklı ilde kenevir yetiştirilebilmektedir. Kenevir yetiştirmek isteyen kişilerin izin belgesi alması şarttır. Gerekli izinler alınmadan yetiştiriciliği yapılamaz.
        
        Ülkemizde kenevir iplik ve kumaş yapımında sıklıkla tercih edilir. Özellikle kâğıt üretiminde de her zaman başvurulan bitkiler arasında yer almaktadır. Yapısında yer alan lifler oldukça güçlü olduğundan çuval ya da çanta gibi eşyaların üretiminde de kullanılmaktadır.</p>
    <h2 class="renk">Kenevirin Türleri Nelerdir?</h2>
    <p>Kenevir bitkisi kendi içerisinde çok sayıda farklı türe sahiptir. Ancak Türkiye’de uzun süre kenevir üretiminin yasak olması çeşitlerin büyük bir çoğunluğunun ülkemizde bulunmamasına sebep olmuştur.

        Ülkemizde yetiştiriciliği yapılabilen kenevir çeşitleri erkek ve dişi olmak üzere ikiye ayrılmaktadır. Erkek bitki ya da dişi bitki tohum aşamasında anlaşılamamaktadır. Yetiştiriciler genellikle bunu bilmeden tohumları satın alırlar.
        
        Bitki belirli bir seviyeye geldiğinde türü anlaşılmaktadır. Ancak tohumların %60-6565’i dişi çıkar. Erkek oranı ise %35 seviyelerindedir.
        
        Kenevir yetiştirmenin yasal olduğu Almanya gibi ülkelerde çeşit çok daha fazladır. Almanya’da 50 farklı çeşit kenevirin düzenli olarak üretimi gerçekleştirilmektedir.</p>

    <h2 class="renk">Kenevir İklim İsteği</h2>
    <p>Kenevir üretiminin farklı iklimlerde yapılabildiği bilinmelidir. Ancak bu iklimlerin belli başlı özellikleri barındırması şarttır. İlk olarak kenevir bitkisi her zaman nemin yüksek seviyede olduğu iklimleri tercih eder. Yağış miktarı 700 mm. altında ise kenevir yetiştiriciliği mümkün olmayacaktır. Yetiştirilse dahi verim alınamaz.

        Sıcaklıkların çok düşük seviyelere indiği yerlerde kenevir yetiştirilemez. Sıcaklık değerleri -5 °C altına indiğinde kenevir donar ve gelişimi durur. Sıcaklıkların bu seviyelere inmediği alanlarda yetiştirilmesi ya da çok özel önlemlerin alınması gerekmektedir.
        
        Kenevirin kullanıma hazır hale gelmesi 4 aylık bir süreci kapsamaktadır. Hava sıcaklıkları ne kadar yüksek seviyede olursa kenevir üretimi o kadar kısa süre içerisinde tamamlanacaktır.</p>

    <h2 class="renk">Kenevir Toprak İsteği</h2>
    <p>Kenevir ekiminin yapılacağı topraklar da son derece önemlidir. Her zaman organik madde bakımından zengin toprakların tercih edilmesi gerekli olur. Toprağın pH değerinin 7-7,5 aralığında olması durumunda kenevir çok iyi seviyede gelişir.

        Toprağın daha verimli olması için genellikle dere ve çayların geçtiği bölgelerde yetiştiriciliği yapılır. Ancak gübreleme işlemleri ile birlikte toprağın eksik olan mineralleri tamamlanabilmektedir. Farklı toprak türlerinde yetişebildiği için ilk olarak analizlerin yapılması ve topraktaki eksik maddelerin belirlenmesi gerekir. Buna göre yapılan gübreleme ile yüksek verimle kenevir yetiştirilir.
        
        Toprakların derin sürülmesi son derece önemlidir. Derin sürülmeyen topraklarda verim istenmeyen seviyelere düşer.</p>

    <h2 class="renk">Kenevir İçin Ekim Yerinin Hazırlanması</h2>
    <p>Kenevirin ekim işlemleri için toprağın hazır hale getirilmesi gerekmektedir. Toprakta herhangi bir işlem yapılmadan direkt olarak kenevirin ekilmesi söz konusu olmaz. Kenevir bitkisinin yetiştirilmesi için toprağın derin bir şekilde sürülmesi gerekli olacaktır.

        Yaz ayları çok kurak geçerse sonbahar aylarında derin sürme işlemi gerçekleştirilmelidir. İlkbahar aylarına gelindiğinde toprak üzerindeki otların temizlenmesi ve sonrasında tekrardan sürüm işlemlerinin yapılması gerekir. Bu şekilde toprak yumuşayacak ve kenevir için uygun bir hale gelecektir.
        
        Büyük toprak birikimleri söz konusu ise bu birikimlerin dağıtılması gereklidir. Dağıtıldıktan sonra toprak tesviye edilir ve ekime hazır bir hale gelir. Kenevir nasıl ekilir sorusunun ilk aşaması bu şekilde tamamlanmaktadır. Sonrasında ekim işleminin kendisine geçilir.</p>

    <h2 class="renk">Kenevir Ekim İşlemi</h2>
    <p>Endüstriyel kenevir üretimi için ekim işlemleri ilkbahar aylarında yapılmaktadır. İlkbahar aylarında yaşanan donlar kenevire ciddi zararlar verir. Bu sebeple de donların bittiğinden emin olunması ve bu şekilde ekimin yapılması gerekir. Genellikle Mart ayları ekim işleminin gerçekleştiği aylar olacaktır. Kenevirin toprağın yalnızca 2-3 cm. derinliğine dikilmesi yeterli olacaktır.

        Ekim işlemlerinde mibzer kullanımı önerilmektedir. Bu sayede ekim işlemi sıralı ve çok düzgün bir şekilde gerçekleştirilmektedir. Ekim işleminin yapılmasında iki farklı amaçtan bahsedilebilir. Kenevir lifi ya da tohumu üretimi yapılmaktadır. Lif üretimi ile tohum üretiminde ekim işlemleri farklı şekillerde yapılmaktadır.</p>

    <h2 class="renk">Lif Üretimi İçin Ekim İşlemi</h2>
    <p>Lif üretimi yapılacaksa ekim işlemindeki aralıkların 20-25 cm. olması gereklidir. Tohum üretiminde bu mesafe daha fazla olacaktır. Lif ekiminin daha sık yapılmasındaki amaç lif miktarının yükselmesidir.

        Aralıklar ne kadar düşük olursa lif miktarı o kadar artar. Ancak bu mesafeden daha aza düştüğünde farklı sorunlar ortaya çıkabildiğinden uygun mesafe olarak 20-25 cm. belirlenmiştir. Lif üretimi amaçlandığında 1 dekarlık alana 7 ila 9 kg. tohum ekimi gerçekleştirilmelidir.</p>

    <h2 class="renk">Tohum Üretimi İçin Ekim İşlemi</h2>
    <p>Tohum üretiminde aralık miktarı 30-40 cm. olmalıdır. Yakınlığın lif üretimini arttırması gibi uzaklık da tohum üretimini arttırır. Bitkilerin birbirlerinden uzak olması dallanmayı arttıracaktır. Daha çok dallanan kenevirlerde elde edilen tohum miktarı da artış gösterir. Tohum üretilirken dekara 4-5 kg. tohum ekilmesi yeterli olacaktır.</p>

    <h2 class="renk">Kenevir Gübreleme İşlemi</h2>
    <p>Kenevir toprakta yer alan mineralleri adeta sömüren bir bitkidir. Sürekli olarak toprakta yer alan mineralleri kullanmaktadır. Bu sebeple de kenevir yetiştiriciliği yapılırken toprağın her zaman gübreleme işlemi ile daha zengin bir hale getirilmesi gerekir.

        Gübreleme işlemlerinin ilk aşaması toprağın sürüldüğü dönem olan sonbahar aylarıdır. Bu dönemde doğal gübre toprağa verilir. İlkbahar aylarının gelmesi ve kenevir ekiminin başlamasının ardından azotlu gübreler toprağa verilmeye başlanmaktadır.
        
        Gübreleme işlemleri sırasında her bir dönüm için 2-3 ton kadar doğal gübreye ihtiyaç duyulmaktadır. Suni gübre ise 10-12 kg. kadar kullanılırsa yeterli olur. Gübrelerin net kullanım miktarları için toprak analizinin yapılması gerekli olacaktır.</p>

    <h2 class="renk">Kenevir Bakım İşlemi</h2>
    <p>Kenevir ekimi serbest olan bölgelerimizde yetiştiriciliği yapılırken bakımının da çok iyi bir şekilde yapılması gerekmektedir. kenevir ekimi gerçekleştikten sonra çapalama işlemlerinin ve sulamanın düzenli olarak yapılması şarttır. Yapılan sulama işlemleri bitkinin ihtiyaç duyduğu suyu elde etmesini sağlarken çapalama ile yabancı otlardan kurtulup daha rahat büyümesi sağlanmaktadır.

        Kenevir yetiştiriciliğinde ilk çapalama işlemi bitki 5-10 cm. uzunluğa ulaştığında yapılmaktadır. Bitki 25-30 cm. boyuna geldiğinde ise ikinci çapalama işlemi gerçekleşecektir.
        
        Erkek ya da dişi kenevirin su ihtiyaçları farklı değildir. Her ikisinin de sulanması gerekir. Çok kurak olmayan alanlarda 1 defa sulanması dahi yeteri olur. Ancak kural bölgelerimizde 3-4 defa sulanması gerekebilir.</p>

    <h2 class="renk">Kenevir Hasat İşlemi</h2>
    <p>Kenevirden yüksek oranda kar elde edebilmek için doğru zamanda hasat işleminin yapılması gerekmektedir. Dişi kenevir erkek kenevire göre daha geç olgunlaşmaktadır. Eğer tam olgunlaşmadan hasat edilirse ciddi kayıplar söz konusu olabilir.

        Erkek kenevir ekim işleminin üzerinden 100 gün geçtikten sonra hasada hazır hale gelmektedir. Dişi kenevirin ise bu dönemde 3-4 haftalık daha olgunlaşma süreci bulunmaktadır. Erkek kenevirlerin hasat dönemi beyaz toz bulutundan anlaşılmaktadır. Toz bulutunun oluşumundan 1 hafta sonrasında erkek kenevir hasadı yapılabilir.
        
        Lif hasadı tohum hasadına göre daha erken yapılır. Geç kalındığında lifler sertleşeceğinden istenen ürün elde edilmez. Geç dönemde tohum hasadı yapılabilmektedir.</p>

    
</body>
</html>