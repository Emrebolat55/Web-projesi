<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>İncir Yetiştiriciliği</title>
    <link rel="stylesheet" href="incir.css">
</head>
<body class="sağ">
    <h1 class="başlık">Türkiye’de Üzüm En Çok Nerede Yetişir?</h1>
    <img src="turkiye-incir-uretim-haritasi2014.webp" alt="#" width="880px" height="450px">
    <h1 class="renk">İncir Yetiştiriciliği Nasıl Yapılır?</h1>
    <p>Botanik dünyasında ficus carica adıyla anılan incir, ismini Ege coğrafyasında yer alan antik yerleşim alanı Caria’dan alıyor. Anadolu’da binlerce yıldır incir yetiştiriciliği yapılıyor. Ülkemizde en çok Ege Bölgesi’nde yetiştirilen incir, kuru olarak dış pazara ulaşıyor. Anavatanı Türkiye olarak biliniyor. Ülkemiz topraklarından; Suriye, Filistin, Çin ve Hindistan’a yayıldığı tahmin edilen incirler bugün dünyanın dört bir yanında tüketiliyor.

        Kışları ılık, yazları sıcak ve kurak yerlerde incir yetişiyor. İncir yetiştiriciliği için yıllık ortalama sıcaklıkların 18 ile 20 derece arasında olması öneriliyor. İncirler, meyve doğuşu ile hasat sonu arasında yüksek sıcaklık istiyor. Kurutmalık incirler için yıllık bağıl nem miktarının, incir yetiştiriciliği yapılacak alanlarda %50’nin altında olması gerekiyor. İncirler, iklim konusunda bir hayli seçici olsa da toprak için aynı seçiciliği görmek mümkün değil. Nemli topraklar hariç hemen her toprakta incir yetiştirebilirsiniz. İncirin inatçı bir bitki olduğu, kayaların, taşların arasında bile yetişebildiği biliniyor. Ancak incirin en verimli yetiştiği topraklar; derin, kumlu-tınlı, organik madde açısından zengin ve kireçli topraklar oluyor. En iyi gelişme, 120 cm ve daha derin topraklarda görülüyor. İncir yetiştiriciliği yapılacak toprağın pH derecesinin 6 ile 7 veya maksimum 8 arasında olmasına dikkat etmelisiniz. Nötr ve nötre yakın topraklar incire daha uygun görülüyor. Ancak incirler, toprak tuzluluğuna dayanıklı olmadığı gibi birçok herbisite karşı da duyarlılık meydana getiriyor. Taban suyu 2 m’den daha az olan ve yıl boyu alçalıp yükselen taban sularına sahip alanlar da incirler için uygun görülmüyor. 

        En kolay incir üretimi çelikle yapılıyor. İncir çelikleri, bir veya iki senelik sürgünlerden, kuvvetli ve orta yaşlı ağaçların dallarından yapılıyor. Sağlıklı, 1,5-2,5 cm kalınlığında, 25-35 cm uzunluğunda çelikler, verimli incir yetiştiriciliği için yeterli oluyor. Uçlarında tepegözlerin bulunduğu çelikler daha çok tercih ediliyor. Çelikleri direkt dikim alanına almak mümkün oluyor ancak genellikle köklendirme için başka bir alanda yetiştirmek tercih ediliyor. Köklenen çelikler mart ayında dikiliyor. </p>

    <h1 class="renk">İncir Çeşitleri Nelerdir?</h1>
    <p>İncir yetiştiriciliğinin ticari olarak yapılması sırasında incir çeşitleri büyük önem kazanıyor. Pazar değeri, meyve kalitesi ve verimi açısından çeşit seçimine dikkat etmelisiniz. Taze ve kuru olarak ikiye ayrılan incirlerin çeşitleri arasında sarılop, sarı zeybek, Bursa siyahı, yeşil güz, mor güz, göklop, bardakçı, siyah orak, şeker inciri, tabak inciri, uzun patlıcan inciri, kısa patlıcan inciri, kara incir, şeker inciri sayılabiliyor. </p>

    <h1 class="renk">İncir Bahçesi Nasıl Kurulur ?</h1>
    <p>İncir bahçesine incir dışında meyve ekmemek gerekiyor. Kapama bahçe kurmak olarak adlandırılan bu işlemler için önce tesviye ve drenaj ile arazi hazırlanıyor. Dikim öncesi 2-3 kez bahçenin sürülmesi öneriliyor. Eğer toprak kumluysa, derin sürüme gerek görülmüyor. Zararlı ve yabancı ot temizliğinin ardından nemotod olması durumunda toprak fumigasyonu gerçekleştiriliyor. 

        İncir fidanları üç farklı şekilde arazide yerlerini alabiliyor. Kare veya dikdörtgen dikim, üçgen dikim veya kontur dikim ile incir bahçesi hazırlayabilirsiniz. Meyilli arazilerde su taşkınlarına önlem olarak kontür dikim önerilirken tutma duvarı ve teras inşası önem taşıyor. İncir bahçelerinde sıra arası ve sıra üzeri mesafelerin 6x8m, 6x6 m, 8x8m olması gerekiyor. Eğer iklim ve toprak şartları uygunsa, önce 4x8 dikim yapılıyor. 8-10 yıl geçtikten sonra ağaçlar birbirine yaklaştığında her iki sırada bir sıra sökülüyor. </p>
    
    <h1 class="renk">İncir Ağacı Bakımı Nasıl Yapılır?</h1>
    <p>İncir ağaçları yıllık ortalama 625 mm yağış olan yerlerde daha iyi yetişiyor. Eğer yağış miktarı 550mm’nin altında kalırsa, 1-2 sulama yapılması gerekiyor. Mayıs ayında yapılan sulamayı haziran sonu veya temmuz başında ikinci sulama takip ediyor. Milli Eğitim Bakanlığı’nın İncir Yetiştiriciliği kaynaklarına göre, incir yetiştiriciliği yapılırken mutlaka toprak analizi ile kullanılacak gübre çeşitleri seçiliyor. 

        Kireç uygulaması sonbaharda yapılıyor. 
        Azot gübrelemesi yaprak büyüklüğünü ve yıllık sürgünlerin uzunluğunu artırıyor. Ayrıca meyve sayısını fazlalaştırıyor. Meyve sayısı arttıkça meyve iriliğinin düştüğü not ediliyor. Özellikle kurutmalık incirlerde, kalite azalıyor, meyve ve kabuk rengi koyulaşıyor. 
        Fosfor, meyve iriliğini artırıyor. 
        Potasyum hem kalite hem de ürün miktarı üzerinde olumlu etki gösteriyor. Ayrıca potasyumu yeterli olan toprakta yetişen meyvelerin güneş yapmasından zarar görme olasılığı azalıyor. Daha açık kabuk rengi, yumuşak kuru meyveler potasyum yeterliliği ile ilişkilendiriliyor. 
        Çiftlik gübresi dekar başına 2-3 ton veriliyor. 
        İncir gübrelerken özellikle kır arazilerde çiftlik gübresi verilmediğinde muhakkak bakla, bezelye gibi bitkiler yetiştirilerek yeşil çiftlik gübresi verilmesi öneriliyor. Yeşil gübreleme yapıldığında ek olarak azotlu gübre verilmesine gerek kalmıyor. Azotlu gübreler ağaç gelişimine göre tatbik ediliyor. Yıllık sürgün uzunluğu 15 santimetreden az olan ağaçlara azotlu gübre verilmesi öneriliyor. Fosforlu ve potasyumlu gübrelerin, sonbaharda ve kışın ilk yarısında uygulanması önem taşıyor. Daha geç uygulama tavsiye edilmiyor. 
        
        Tüm işlemlerin yanı sıra, incir yetiştiriciliğinde şekil budaması, ürün budaması ve gençleştirme budaması olarak üç işlem uygulanabiliyor. İlekleme, destekleme gibi kültürel işlemlerle incir yetiştiriciliğinde bakım tamamlanıyor. </p>

    <h1 class="renk">İncir Yetiştiriciliğinde Hasat Zamanı Nelere Dikkat Edilmelidir?</h1>
    <p>Taze incirler sabah erken saatlerde toplanıyor. Serin havada, güneş sıcağına ve direkt güneş ışınlarına maruz kalmadan meyvelerin toplanması gerekiyor. 
        İncir hasadı elle yapılıyor. 
        İncirler ezilmeyecek şekilde, sağa sola burkularak sapıyla beraber daldan kopartılıyor. Daldan yırtılmaması önem taşıyor. 
        Koparılan meyve imkan varsa direkt sevkte kullanılacak kaba yerleştiriliyor. 
        Ambalajın en kısa sürede, darbe almadan pazara ulaştırılması gerekiyor. Kuru incir hasadı, taze incirden farklı oluyor. Toplanmayan incirler su kaybediyor ve sap kısmında oluşan mantarlaşma nedeniyle dökülüyor. Hasat zamanının ikinci yarısında düşen veya sırıkla yere düşürülen incirler toplanarak kurutma yerlerine götürülüyor. Toplamada çok geniş sepetler kullanılarak ezilmenin önüne geçiliyor. 

        İncir yetiştiriciliği sırasında ihtiyaç duyacağınız tüm tarımsal ürünleri Tarfin Mobil ayrıcalıklarıyla satın alabilirsiniz. Peşin veya vadeli, hemen veya hasatta ödeme avantajları sunan Tarfin sayesinde siz de topraklarınızı, ekinlerinizi bereketle buluşturabilirsiniz. Türkiye’de binlerce çiftçimizin tercihi olan Tarfin ile tanışmak için Tarfin yetkili satış noktalarına müracaat edebilirsiniz. </p>

    <h3 class="renk">İncir Yetiştiriciliğinde Kurutma ve Depolama Nasıl Yapılır?</h3>
    <p>Diğer meyveler çoğunlukla taze toplandıktan sonra incirler kuru için hazırlanacaksa dalda mümkün olduğunca uzun süre bırakılıyor. Buruk aşamaya geldiğinde yere düşen meyveler toplanıyor veya sırıkla dürüşülüyor. Kururluk incirler bu aşamada ortalama %25-50 su içeriyor. İncir kurutmada amaç, su derecesini %18-20’ye indirmek oluyor. Krevette kuruyan incirler sabah ve öğleden sonra kontrol edildikten sonra kuruduğunda sergiden alınıyor. Kurumayan yerler alt üst edilirken, küflenmemeye dikkat ediliyor. Kuruyan meyvelerde fumigasyonun engellenmesi için vakumlama, karbondioksit uygulama gibi işlemler yapılabiliyor. Bu aşamaların ardından depolamaya geçiliyor. İncir depolarının kireç badanası yapılması, zararlılardan korunmak için önem taşıyor. Kararmaya meyilli cinsler soğuk depolarda tutulurken diğer çeşitler serin alanlarda muhafaza ediliyor. Depoya alınacak ürünlerin nem seviyesi maksimum %22 oluyor. Daha yüksek nemde mikrobiyal gelişim gösterdiği için sağlık tehdidi ortaya çıkıyor. Fermantasyonu ve ezilmeyi engellemek için incirlerin depoda üst üste konulma yüksekliği en fazla 30 cm hesaplanıyor. Bulaşmanın önlenmesi için incirlerin üstü tül örtü gibi bir malzemeyle kapatılıyor.</p>
</body>
</html>