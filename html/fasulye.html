<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Fasulye Yetiştiriciliği</title>
    <link rel="stylesheet" href="fasulye.css">
</head>
<body class="sağ">
    <img src="fasulye-uretiminin-illere-gore-dagilisi.jpg" alt="#" width="800px">
    <h1 class="renk">Fasulye Yetiştiriciliği</h1>
    <p>Fasulyenin anavatanı Güney Amerika’dır.
        Ülkemizde en fazla üretimi yapılan sebze türlerinden birisi
        olan fasulyenin hemen hemen tüm bölgelerimizde
        yetişmektedir. Taze fasulye A, B1, B2 ve C vitaminlerince
        zengindir. Taze fasulye de vücutta biriken asidi nötralize
        edebilecek baz fazlalığı da mevcuttur. Fasulyenin hazım
        olabilirlik oranı %84,1'dir. Hatta fasulye baklalarında
        bulunan phasol ve phaseolin maddelerinin şeker
        hastalığında kullanılan insülin karakterinde olduğu ve bu
        yüzden kandaki şeker miktarının düşürülmesinde
        kullanıldığı bildirilmektedir.
        </p>
    <h2 class="renk">Toprak ve İklim İstekleri</h2>
    <p>Fasulye tohumu 15-20 °C’de çimlenmekte,
        15 °C’nin altında yavaşlamakta, 10 °C’nin altında ve
        35°C’nin üstünde ise çimlenme çok az veya hiç
        olmamaktadır. Çıkış ekimden sonra optimum nem ve
        sıcaklıkta 7-10 gün sonra olur. Çimlenme 15 °C’nin altında
        yavaşlar. Düşük sıcaklıklarda çıkış süresi 20-25 gün
        olabilir. Fasulyede fide durumu epigealdır. Kaymak
        bağlama özelliğine sahip topraklarda özellikle tohumun
        çimlenme döneminde düşen yağışlar önemli çimlenme
        zorluklarına yol açar.
        Fasulyede vejatasyon süresi 70-140 gün arasındadır.
        Vejetasyon süresi, bitkinin sarılıcı ve bodur olmasına,
        erkenci veya geçci olması yanında bölgenin ekolojik
        koşullarına göre de değişmektedir. Bodur çeşitlerde
        çiçeklerime 10-15 gün, yan sarılıcılarda 20-25 gün sarılıcı
        çeşitlerde 30 günün üzerindedir.
        Bodur tiplerde vejatasyon süresi 70-80 gün, sarılıcı
        tiplerde 130-140 gün, yarı sarılıcı tiplerde 80-90 gün
        arasındadır. Toprak nemi yeterli değilse çiçeklerime süresi
        kısalır, çiçeklerime azalır. Yüksek sıcaklık ve düşük nem
        çiçek tozlarının çimlenmesini engellediği için çiçeklerin
        dökülmesine neden olur. Özellikle 30 °C’nin üzerinde
        çiçekler dökülmekte ve verim oldukça düşmektedir.
        Erkenci çeşitler ve erken ekimle bu durum
        önlenebilmektedir. Çiçeklenmede optimum sıcaklık
        0-25 °C dir. Olgunlaşma döneminde hava kuru olmalıdır.
        10 °C’nin altındaki sıcaklıklar tanenin olgunlaşmasını
        engeller.
        Fasulye tınlı, pH’sı 7-8 olan tuzluluk ve alkali
        sorunu olmayan verimli topraklarda iyi yetişir. Fasulyenin
        çinko elementi isteği yüksektir.karşılık fosfor ve potas gibi besin maddeleri ise bilhassa
        çiçeklenme ve olgunlaşma devrelerinde çok daha
        önemlidir.
        Fasulyeler toprakta humus miktarının
        yükselmesinden hoşlanır. Organik gübre verme imkânı
        varsa bu, dekara sürümden önce 3-4 ton yanmış çiftlik
        gübresi şeklinde toprağa karıştırılır. Bol ve yüksek kaliteli
        ürün alabilmek için çiftlik gübresine ilaveten suni
        gübrelerden de kullanmak gerekir. Toprağın yapısına bağlı
        olarak bir dekar alana ortalama 12-14 kg sülfat formunda
        N, 10 kg P2O5 ve 10-12 kg K2O verilir.
        Fasulye yetiştiriciliğinde en çok görülen hastalıklar;
        kök çürüklüğü, antraknoz ve pas hastalığıdır. Yaprak
        bitleri, kırmızı örümcekler ve baklagil tohum böcekleri
        büyük zarara yol açarlar.Kök boğazında kahverengi lekeler ortaya çıkar,
        bitki bodur kalır ve bunun sonuncunda kurumalar ortaya
        çıkar. Hastalık tohumla bulaşır. Organik cıvalı
        preparatlarla tohum ilaçlanarak ve,hastalıksız tarladan
        tohum alınarak hastalığın yaygınlaşması önlenebilir.
        Ancak hastalığa dayanıklı çeşit geliştirmek en iyi çözüm
        yoludur.
        Fasulye Pas Hastalığı: Yapraklar üzerinde önce sarı
        sonra kırmızılaşıp kahverengiye dönen lekeler şeklinde
        kendini gösterir.
        </p>
    <h2 class="renk">Kuru Fasulye İçin Toprak Hazırlığı</h2>
    <p>Toprağın en iyi şekilde ve doğru zamanda işlenmesi kuru fasulye yetiştiriciliğinde yüksek verimin alınmasında çok önemli bir etmendir. Fasulye yetiştirilmesi düşünülen toprak üzerinde yabancı ot ve tahıl anızı miktarı yüksek ise toprağın pullukla işlenmesi gerekmektedir. Pullukla işleme toprağın 20-25 cm. derinliklerinde gerçekleşmelidir.

        Sonbahar aylarında gerçekleştirilen toprak işleme sayesinde kış aylarındaki yağış toprakta depolanabilir. Toprak işleme sırasında toprakta kesekler oluşmaktadır. Kış ayları geldiğinde kesekler donup tekrar çözülürler ve bu sırada patlarlar. Keseklerin patlaması ile birlikte toprak hava almış olacaktır.
        
        İlkbahar aylarında toprakta yabancı ot gelişimi gözlemlenmeye başlar. Bu dönemde toprağın tırmık ve kültivatör ile işlenmesi gerekmektedir. Fasulye tohumu düz ve keseksiz bir toprağa ekilirse yüksek oranda çimlenmektedir. Fasulyeye zarar veren göllenme probleminin olmaması için de arazinin düz olması önem arz eder.</p>
    <h2 class="renk">Kuru Fasulye Gübreleme İşlemi</h2>
    <p>Rhizobium isminde bir bakteri bulunmaktadır ve bu bakteri kuru fasulyenin kökünde fasulye ile ortak yaşam sürer. Havadaki saf azotu tutar ve köklerdeki yumrularda depolanmasını sağlar. Fasulye bu azotu çok rahat bir şekilde kullanacaktır.

        Köklerdeki yumrulan gelişimlerini tamamladıklarında yüksek oranda azot depolamaya başlarlar. Bu andan itibaren fasulye azot ihtiyacı yaşamayacaktır. Ancak öncesinde duyulan azot ihtiyacının karşılanması için gübreleme işleminin yapılması gerekir.
        
        Fasulyenin ilk dönemdeki azot ihtiyacının karşılanması ve verimin arttırılması için 3-4 kg. kadar saf azot kullanılmalıdır. Kök gelişiminin kusursuz bir şekilde gerçekleşmesi için de 6-7 kg. kadar P2O5 kullanılmalıdır.
        
        Fasulyenin ihtiyaçlarına bağlı olarak bünyesinde %18 oranında azot, %46 oranında P2O5 içeren gübrenin kullanılması uygundur. Bu gübre Diamonyum Fosfat olarak isimlendirilmektedir. Kısaca D.A.P. gübresi olarak geçer. Fasulye yetiştiriciliği için gerek duyulan maddeleri tek başına karşılayabilen bir gübredir.
        
        Gübreleme işlemleri tohumla birlikte yapılmamaktadır. Gübre tohumla birlikte toprağa verilirse tohumun etrafında yüksek miktarda organik madde birikimi olacaktır. Bu durum tohumların çimlenmesini olumsuz bir şekilde etkiler.
        
        Gübrenin ikinci toprak işleme yapılmadan önce tarla yüzeyine serpilmesi doğru olacaktır. Gübrenin serpilmesinin ardından kültivatör ve tırmık kullanılarak gübre tamamen toprağa karıştırılır.</p>

    <h2 class="renk">Kuru Fasulye Ekim Zamanı</h2>
    <p>Kuru fasulye için uygun ekim zamanları bölgelere göre değişiklik göstermektedir. Çimlenme için en uygun sıcaklığın 18-20 °C aralığında olması ve sıcaklıkların 15 °C altına indiğinde çimlenmenin çok fazla yavaşlaması ekim zamanının değişmesine sebep olmaktadır.

        Ekim işlemi doğru zamanda yapılmazsa toprakta mantar hastalıkları ve toprak kurtları oluşmaya başlar. Kuru fasulye için son derece zararlı olmaktadır.
        
        Toprak sıcaklığı dikkate alındığında Akdeniz Bölgesi için en uygun ekim zamanı Şubat ayıdır. Ege Bölgesi’nde ise ekimler Mart ayında gerçekleştirilir. Orta Anadolu bölgemizde ekim dönemi Nisan sonu ve Mayıs başına kadar kaymaktadır. Güneydoğu Anadolu ve Doğu Anadolu bölgelerimizde kuru fasulyenin ekimi 10-19 Mayıs tarihleri arasında yapılmaktadır.</p>

    <h2 class="renk">Ekim Sıklığı, Derinliği ve Normu</h2>
    <p>Sıraya ekim, ocak usulü ve serpme ülkemizde kuru fasulye yetiştiriciliği için en çok tercih edilen ekim yöntemleridir. Kuru fasulye yetiştiriciliğinde en fazla tercih edilen ve uzmanlar tarafından önerilen ekim yöntemi sıraya ekimdir.

        Sıraya ekim yöntemi, sıra arası, sıra üzeri mesafeleri, toprak derinliğini ve tohum miktarını çok rahat bir şekilde ayarlama imkânı sunmaktadır. Zirai mücadelede, bakım ve sulama işlemlerinde sıraya ekim yöntemi çok sayıda kolaylık sağlar.
        
        Bakım işlemlerinde traktörle çekilen makineler kullanılacaksa sıra arası mesafe fasulyenin özelliğine göre 45 cm. ile 70 cm. arasında olmalıdır. Sarılıcı fasulye çeşitlerinde 15-20 cm sıra üzeri mesafeler bodur tiplerde 8-10 cm. kadar olacaktır.
        
        Kuru fasulye yetiştiriciliği için özel olarak üretilen bir mibzer bulunmamaktadır. Farklı tahıl ürünlerinin yetiştirilmesi için üretilen mibzerlerde bazı değişiklikler yapılarak kuru fasulyeye uygun bir hale getirilmektedir. Ayrıca Pnömatik mibzerler de kuru fasulye yetiştiriciliğinde tercih edilmektedir.
        
        Dekara atılacak olan tohum miktarı farklı etmenlere göre belirlenmektedir. Fasulye çeşidinin sarılıcı ya da bodur olmasına, ekim yöntemine, ekim sıklığına ve tohum iriliğine göre değişmektedir. Bodur veya yarı sarılıcı olan fasulye yetiştirilirken küçük tohumlardan dekara 6-7 kg, orta iri taneli tohumlardan 7-10 kg, büyük taneli tohumlardan ise 10-12 kg. ekilmelidir.
        
        Uygun ekim derinliği killi topraklarda 4-6 cm. arasında olmalıdır. Hafif bünyeli kumlu topraklarda ise bu derinlik 6-8 cm. seviyesine çıkar. Toprakta kimyasal ot öldürücüler kullanılmışsa 7-8 cm. derinliğe ekim işlemi yapılmalıdır.</p>

    <h2 class="renk">Tohumluk Kullanımı</h2>
    <p>Tamamen doğru bir şekilde hazırlanmış tohumluk yüksek verimle kuru fasulye yetiştiriciliğini garanti etmektedir. Tohumun hastalıksız ve temiz bir tarladan alınması gerekmektedir. Tohumların içerisinde cılız ya da kırık tanelerin olmaması ve iyi temizlenmiş olması da çok önemlidir. Çimlenme gücünün her zaman %85-95 arasında olması istenir.

        Tohumluklar uzun süre depolandıktan sonra kullanılırsa çeşidine göre değişmekle birlikte çimlenme yeteneklerini hızla yitirmeye başlarlar. Uzun süre depolanmış olan ürünlerin tohumluk üretiminde kullanılmaması gerekmektedir.</p>

    <h2 class="renk">Kuru Fasulye Bakım İşlemleri</h2>
    <p>Fasulye yetiştiriciliğinde kalitenin ve yüksek verimin elde edilebilmesi için sulama, ot kontrolü, boğaz doldurma ve zirai mücadele gibi işlemlerin zamanında, uygun araçlar ve metotlar kullanılarak yapılması gerekmektedir.

        Yabancı ot kontrolü kuru fasulye bakımının en önemli aşamalarından bir tanesidir. Fasulyenin erken gelişim dönemlerinde yabancı otların hızla büyümesi fasulyeyi gölgelemektedir. Gölgelenen fasulyelerde boğulmalar gerçekleşir. Buna engel olmak adına ilk çapalama işleminin bitkilerin 10-15 cm. boya ulaşmasının hemen ardından yapılması gerekir.
        
        İlk çapa işlemi yapıldıktan sonra bitkinin çiçeklenme dönemi gelene kadar tekrar çapa yapılmaz. Ekim işlemleri sırasında 45-70 cm. gibi uygun bir sıra aralığı kullanılmışsa ikinci çapa işlemleri traktörle çekilen çapa makinaları kullanılarak yapılabilmektedir.
        
        Çapa işleminin istenen etkiyi yaratması için sulamadan sonra, toprak tava geldiğinde yapılması gerekmektedir. Bu işlem topraktaki kaymak tabakasının kırılmasını sağlamaktadır. Kaymağın kırılması ile su kaybı minimum seviyeye çekilir ve kökler havalandırılmış olur.
        
        Çapa işleminin yapılması ile birlikte kuru fasulye köklerinde fasulye ile birlikte yaşayan Rhizobium bakterisi faaliyetlerini arttırmaktadır. Böylece bitki daha fazla azot elde etmeye ve bunu kullanmaya başlar.</p>
    <h2 class="renk">Kuru Fasulye Yetiştiriciliğinde Sulama İşlemleri</h2>
    <p>Fasulyenin ekim işlemi ile hasat işlemlerinin arası ortalama 100-120 gün arasıdır. Bu süreçte fasulye 300-450 mm. suya ihtiyaç duyar. Ülkemizde yazlık olarak üretildiğinden bu suyu yağmurdan karşılaması çok mümkün olmaz. Düzenli olarak sulamaların yapılması gerekli olacaktır.

        Fasulyenin çıkış ile çiçeklenme dönemlerinin arasını kapsayan süre zarfında 1-2 defa sulama yapılması gereklidir. Ancak bu dönemde fazla su verilirse bitkide gövde ve kök çürümesine sebep olan hastalık miktarında artmalara sebep olur. Kök gelişimi ciddi seviyede gerilemektedir.
        
        Çiçeklenme, bakla bağlama ve tane doldurma dönemlerinde yaşanan sulama eksikliği bitkiyi maksimum seviyede etkiler. Bu dönemler sulamaya karşı en hassas olunan dönemlerdir. Çiçeklenme dönemi geldiğinde kök sistemi gelişimini tamamlamış olur. Kökler toprakta 60-90 cm. derinliğe inmiş olurlar. Sulama işlemlerinde suyun bu köklere ulaştığından emin olunması gereklidir.
        
        Kumlu topraklar ve sıcak havalar söz konusu ise 5-10 gün arayla sulama yapılması gerekir. Ağır bünyeli topraklar ve serin havalar varsa sulama işlemleri 10-15 gün arayla gerçekleştirilebilmektedir.</p>
    
    <h2 class="renk">Kuru Fasulye Hasat ve Depolama İşlemleri</h2>
    <p>Hasat işlemlerinin en doğru zamanda yapılması kalite ve verimi olumlu bir şekilde etkileyen faktörlerden bir tanesidir. Baklaların büyük bir kısmında sararmaların olduğu ancak çok kurumadığı, bakla içinde yer alan tanenin sert, gelişmiş ve bakla kırıldığında kolayca dışarı çıkabilir durumda olduğu dönemler kuru fasulyenin en uygun hasat dönemleridir.

        Hasat işleminde bitkiler elle yolunabildiği gibi orakla biçilerek de hasat işlemi gerçekleştirilmektedir. Hasat edilen kuru fasulyeler bir yığın halinde tarlada bırakılarak kurutulmaktadır. 3-5 gün tarlada bırakılması yeterlidir.
        
        Yığınların üzerinden lastik tekerlekli traktörlerle geçilmesi ya da harman işlemi için özel olarak üretilmiş olan makinelerin kullanılması ile harman işlemi gerçekleşmektedir. Kuru fasulyenin depolamaya hazır bir hale gelmesi için nem oranının %14 seviyesine kadar inmesi gerekir.
        
        Selektör kullanılarak kırık ya da bozuk taneleri ayrılan kuru fasulyelerin nemden uzak bir şekilde depolanması gerekmektedir. Kapalı bir alanda tohum böceklerine karşı verilen mücadele kapsamında fumige edilmesi gerekir. Hemen ardından onu neme karşı koruyacak olan sık dokunmuş çuvallara doldurulmaktadır. Sıcaklığın 10 °C üzerine çıkmadığı ambarlarda bu şekilde depo edilmelidir.</p>
    
</body>
</html>